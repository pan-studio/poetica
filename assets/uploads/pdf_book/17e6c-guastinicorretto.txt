
1447a 
Parliamo dell’arte poetica in sé stessa e insieme delle sue forme, quale potenzialità ciascuna possiede, e in che modo bisogna comporre le 10 trame perché la produzione poetica risulti bella, e inoltre da quante e quali parti è composta, e parimenti di quanti altri <elementi> attengono alla ricerca in questione, cominciando, secondo natura, prima dai primi.Dunque, il poema epico e la poesia tragica, e inoltre la commedia e la poesia ditirambica e la maggior parte 15 dell’auletica e della citaristica sono tutti quanti, nell’insieme, imitazioni; che tuttavia differiscono tra loro in tre modi: o per imitare per mezzo di cose diverse, o per imitare cose diverse, o per imitare in modo diverso e non nella stessa maniera. Infatti, come tra coloro che raffigurano - chi 20 con tecnica, chi per abitudine - alcuni imitano il molteplice con i colori e le figure, altri attraverso la voce, così anche in tutte le suddette tecniche l’imitazione si compie mediante il ritmo, la voce e l’armonia, presi separatamente o mescolati; ad esempio, armonia e ritmo sono usati solo nell’auletica, nella citaristica e in quelle 25 altre <tecniche> che sono come queste quanto a potenzialità, ossia l’arte della siringa <e> l’arte dei danzatori, che imitano con il solo ritmo senza armonia (e, infatti, questi imitano, mediante ritmi figurati, caratteri, passioni e azioni). Invece, la <tecnica> che fa uso solo della nuda parola e quella che fa uso dei versi, sia 47b mescolati tra loro che in un qualche genere unico, si trovano ad essere ancora oggi senza nome. Non potremmo, infatti, 10 denominare alcunché di comune tra i mimi di Sofrone e di Senarco e i discorsi socratici, né a proposito dell’imitazione che qualcuno facesse mediante trimetri o versi elegiaci o simili, se non per il fatto che gli uomini, che mettono in collegamento il fare poesia con il metro, li chiamano poeti elegiaci o epici, 15 designandoli come poeti non secondo l’imitazione, ma, per consuetudine, secondo il metro. E in effetti, è abituale chiamare così anche quelli che declamano in versi argomenti di medicina o di fisica; ma in realtà non esiste nulla di comune tra Omero ed Empedocle tranne il metro, per cui è giusto chiamare l’uno poeta e l’altro fisiologo piuttosto 20 che poeta. E ciò <vale> anche se qualcuno realizzasse l’imitazione mescolando tutti i metri, proprio come ha fatto Cheremone nel Centauro, mescolando in una rapsodia tutti i metri, e ricevendo così l’appellativo di poeta. Su ciò <valga> ciò che si è definito in tal modo. Ma vi sono tecniche che fanno uso di tutti i mezzi suddetti 25; parlo ad esempio del ritmo, della melodia e del verso, come nella poesia ditirambica, o in quella nomica, o anche nella tragedia e nella commedia, che differiscono, tuttavia, perché alcune <li usa-no> tutti insieme, alcune separatamente. Tra le tecniche con cui si realizza Limitazione, pongo dunque tali differenze

1448a 
Poiché gli imitatori imitano persone che agiscono, ed è necessario che queste siano o serie o di poco valore (i caratteri, infatti, obbediscono quasi sempre a questi soli <tipi>; e, quanto ai caratteri, tutti differiscono per malvagità o per virtù), ossia o migliori rispetto a noi, o peggiori 5 o dello stesso genere - proprio come <fanno> i pittori: Polignoto che raffigura <persone> superiori <rispetto a noi>, Pausone, peggiori, Dionisio, simili - è chiaro che ciascuna delle suddette imitazioni avrà queste differenze e in questo modo sarà diversa perché imiterà cose diverse. E in effetti, anche nella danza, nell’auletica 10 e nella citaristica sono intervenute queste dissimiglianze, e inoltre nella prosa e nella poesia senza accompagnamento musicale: ad esempio, in Omero, <che ha imitato> persone migliori, in Cleofonte, simili, mentre in Egemone di Taso, primo <a comporre> poesie parodistiche, e in Ni-cocare, nella sua Viliade, peggiori. Parimenti si potrebbe imitare riguardo ai ditirambi e 15 all’arte nomica, come ad esempio il Ci-clope di Timoteo e Filosseno. La stessa differenza è riscontrabile nella tragedia rispetto alla commedia: questa, infatti, tende a imitare persone peggiori, quella migliori delle attuali  C’è ancora una terza differenza tra queste <tecniche>: il come si può imitare 20 ognuna di queste cose. Infatti, è possibile imitare con gli stessi mezzi e le stesse cose, ma o raccontandole - sia divenendo qualcos’altro, come fa Omero, sia <rimanendo> sé stessi e non trasformandosi - oppure <ponendo> coloro che imitano come tutte persone che agiscono e che operano di fatto. Quindi, come detto dapprincipio, è in queste tre differenze 25 che sta l’imitazione: o relativamente ai mezzi, o agli oggetti, o al come. Cosicché, da una parte Sofocle può essere lo stesso imitatore che è Omero, perché entrambi imitano persone serie, e dall’altra può esserlo come Aristofane, perché entrambi imitano persone che agiscono e che drammatizzano. Donde, alcuni dicono sì che tali opere abbiano preso il nome di «drammi», perché imitano persone che drammatizzano. Perciò 30 i Dori rivendicano sia la tragedia che la commedia (la commedia la rivendicano tanto i Megaresi di qui, poiché è presso di loro che è nata la democrazia, quanto quelli della Sicilia, di lì, infatti, era Epicarmo, poeta che è anteriore a Chionide e Magnete; <mentre> la tragedia <la riven-dicano> talune delle popolazioni 35 del Peloponneso), portando come segno i nomi: quelli, infatti, dicono kōmas per intendere i sobborghi, gli Ateniesi invece dēmous, e dunque «commedianti» non viene dal fare baldoria (kōmazein), ma dal vagabondare per i kōmai, disprezzati da coloro che vivono in città. 

1448b 
Inoltre, quelli <chiamano> il fare (to poiein) dran, mentre gli Ateniesi lo chiamano prattein. Pertanto, su quante e quali sono le differenze relative all’imitazione siano dette queste cose. Due, invece, appaiono le cause da cui è nata l’arte poetica nel suo insieme 5 ed entrambe naturali. L’imitare, infatti, è connaturato agli esseri umani fin dall’infanzia e ciò li distingue dagli altri animali: perché sono i più inclini all’imitazione e attraverso l’imitazione si procurano le prime conoscenze, e perché sono portati tutti a provare piacere delle imitazioni. Ne è segno ciò che accade 10 davanti alle opere <d’imitazione>: infatti, di quelle cose che nella realtà vediamo con pena, proviamo invece piacere a contemplare le immagini più accurate, ad esempio, le forme degli animali meno apprezzati e dei morti. Causa anche di questo è che l’apprendere è la cosa più piacevole, non solo per i filosofi, ma anche per gli altri, benché 15 ne partecipino in misura minore. Per questo, quindi, proviamo piacere a guardare le immagini: perché, contemplandole, accade che apprendiamo e sillogizziamo su cos’è ciascuna cosa, ad esempio che questo è quello. Giacché, se per caso <qualcosa> non sia mai stato visto prima, non produrrà piacere in quanto immagine imitativa, ma per la foggia, il colore, o per altre cause del genere. Essendo noi portati per natura all’imitare, all’armonia e al ritmo (i metri, infatti, è chiaro che sono parti del ritmo), all’inizio coloro che in queste cose tendevano verso il grado sommo, a poco a poco hanno dato luogo alla poesia, progredendo dalle iniziali improvvisazioni. La poesia si suddivise in base ai caratteri propri <dei poeti>: 25 i più nobili imitavano le azioni belle e di persone siffatte, mentre i più volgari le azioni di quelli di scarso valore, componendo soprattutto invettive, come gli altri componevano inni ed encomi. Di nessuno dei poeti prima di Omero possiamo citare un’opera del genere, <e> benché sia probabile ce ne siano stati molti, è possibile solo a partire da Omero 30, con il suo Margite e opere del genere. In queste opere, si giunse nel modo appropriato al metro giambico - e perciò ora è chiamato giambo: perché mediante questo metro si satireggiava (iambizon) gli uni contro gli altri. E cosi i poeti antichi sono divenuti o poeti di versi eroici o poeti di versi giambici. Come Omero è stato soprattutto poeta di cose serie 35 (unico non solo perché ha composto bene, ma anche perché ha realizzato imitazioni drammatiche), così è stato anche il primo a insegnare la caratteristica principale della commedia, che non drammatizza l’invettiva, ma il ridicolo. Il Margite, infatti, rivela un’analogia: l'Iliade 

1449a 
e l'Odissea stanno alle tragedie come questo sta alle commedie. Una volta apparse la tragedia e la commedia, i poeti, muovendo in direzione dell’uno o dell’altro genere di poesia secondo la loro particolare natura, divennero gli uni compositori di commedie anziché di giambi 5, gli altri di tragedie anziché di poemi epici, poiché tali forme sono più illustri e stimabili di quelle. Indagare, poi, se la tragedia abbia già dato o meno completamente corso alle sue specie, giudicando in sé e per sé o in relazione all’arte teatrale, è altro discorso. Divenuta, infatti, dalle prime 10 improvvisazioni - la stessa tragedia, e anche la commedia, luna a partire dagli iniziatori del ditirambo, l’altra da quelli dei canti fallici, i quali da tempo e ancora oggi continuano comunque ad essere praticati in numerose città - a poco a poco si accrebbe, sviluppando, <i poeti>, quanto di essa diveniva manifesto. La tragedia cessò poi di subire tutti i cambiamenti che l’hanno trasformata, 15 quando raggiunse la sua natura propria. Il primo a portare da uno a due il numero degli attori fu ritenuto Eschilo, che diminuì anche la parte assegnata al coro e fece assumere un ruolo da protagonista al dialogo; mentre Sofocle li portò a tre e <introdusse> la scenografia. Anche riguardo alla grandezza: a partire da brevi trame e 20 da un’espressione comica poiché evolveva dal satiresco, <la tragedia> assunse in seguito tono solenne e il suo metro, da tetrametro, diventò giambo. All’inizio, infatti, si utilizzava il tetrametro, poiché la poesia era satiresca e maggiormente legata alla danza, ma affermandosi lo stile <par-lato>, la natura stessa trovò il metro appropriato: infatti 25, il giambo, tra i metri, è il più adatto al parlato; segno di ciò è che nel parlare tra noi pronunciamo molti giambi, ma raramente esametri, e solo quando usciamo dall’intonazione del parlato. Inoltre, sul numero degli episodi <e> su come 30 si dice che ciascuna delle altre cose abbia trovato sistemazione, ci si attenga a quanto detto: sarebbe, infatti, compito gravoso fare su ognuno un’esposizione dettagliata.